# Rapport – innlevering 2
## Team:
* Gruppe 6 - *"Sjette_Etasje"*
- Medlemmer og roller: 
    - Endre H. Aspøy: Teamleder, utvikler
    - Thale Marie Bjerkreim: Dokumentasjonsansvarlig, utvikler
    - Aurora Bjørnerud: Kundekontakt, ansvar for user Interface, utvikler
    - Stine Bjordal: Testansvarlig, utvikler
    - Julie Sandanger: Designansvarlig, utvikler
    - Eivind H. Naasen: Arkitekt, utvikler

## Prosjektrapport

1. Hvordan fungerer rollene i teamet? Trenger dere å oppdatere hvem som er teamlead eller kundekontakt?
- Da vi satte opp rollene: teamlead, arkitekt, kundekontakt, testansvarlig, dokumentasjonsansvarlig og design ansvarlig 
var det tenkt at dette skulle man ha et ekstra ansvar for, men at alle skulle påta seg den siste rollen som utvikler. 
Dette har fungert relativt ok. Vi har erfart at rollen som arkitekt er krevende og trenger en god del oversikt over hele 
kodebasen. Derfor har vi blitt enige om at den som innehar den rollen skal avlastes rollen som utvikler. 

2. Trenger dere andre roller? Skriv ned noen linjer om hva de ulike rollene faktisk innebærer for dere.
- Per nå ser vi ikke noe behov for noen andre roller enn de vi allerede har. Selv om noen roller fram til nå ikke har 
hatt like mye å gjøre, ser vi for oss at dette kommer til å endre seg utover i prosjektet.
  - Teamlead: (Endre)
    - Rollen som teamlead skal lede teamet på best mulig måte. Vedkommende sørger for å distribuere viktig informasjon 
    angående prosjektet, samt sørge for at vi overholder tidsfrister og møter de kravene som er gitt i oppgaven. 
    Personen oppretter og fordeler arbeidsoppgaver i Jira, eller delegerer i henhold til det som er naturlig.
  - Arkitekt (Eivind)
    - Arkitekten er ansvarlig for å sørge for at spillet henger sammen. Med dette menes det at vedkommende setter opp et 
    forslag til arkitektur for spillet. Ens jobb er å identifisere hvilke klasser det er behov for, og hvilken 
    funksjonalitet de behøver. Første utkast av arkitektur er kun et forslag og et grunnlag vi kan bygge på. Etterhvert 
    som man ser flere behov eller utfordringer vil utvikler sparre med arkitekten for hvordan man skal løse det.
  - Kundekontakt (Aurora)
    - Kundekontakten skal være ansvarlig for at spillet vårt er brukervennlig. Av dette inngår det blant annet å sørge 
    for at brukeren forstår hensikten med spillet, spillets regler, samt hvordan det spilles. Ting som valg av farger 
    for å tilrettelegge for også fargesvake vil falle innunder denne kategorien.
  - Testansvarlig (Stine)
    - Testansvarlig sin jobb er å sørge for at koden vår har nok tester, og at testene er tilstrekkelig, dette innebærer 
    blant annet at prosjektet har 75% coverage. Det faller ikke innunder rollen at personen skal skrive samtlige tester, 
    men heller at vedkommende skal ha oversikt over hvor mye og hva vi tester.
  - Dokumentasjonsansvarlig (Thale)
    - Denne rollen skal sørge for at all dokumentasjon i koden vår er i henhold til standarder, samt at alt som burde 
    dokumenteres er dokumentert.
  - Designansvarlig (Julie)
    - Designansvarlig skal designe det grafiske til spillet. Vedkommende skal sørge for at teamet har de ressursene man 
    trenger for det grafiske. Dette innebærer å lage/hente sprites for ulike objekter og bakgrunn. Det skal også sørges 
    for at alt av ressurser som hentes skal det oppgis kilder til, og at lover og regler om opphavsrettigheter følges. 

3. Er det noen erfaringer enten team-messig eller mtp prosjektmetodikk som er verdt å nevne? Synes teamet at de valgene 
dere har tatt er gode? Hvis ikke, hva kan dere gjøre annerledes for å forbedre måten teamet fungerer på?
- Vi har erfart at med så “mange” personer trenger vi en del struktur for å holde ting oversiktlig og ryddig. Vi var litt 
dårlige i begynnelsen på å faktisk bruke Jira, og legge inn arbeidsoppgaver der, og dette har ført til at prosessen til 
tider fremstod som uoversiktlig, og det er usikkerhet rundt hva som skal gjøres og til når. Da vi begynte på selve 
programmeringen var det 5 stk som alle skulle implementere ting samtidig. Selv om vi forsøkte å fordele på en slik måte 
at det skulle bli minst mulig (git) konflikter, så har det likevel oppstått utfordringer. Disse utfordringene består av 
at en som programmerer i en annen klasse avhenger av at en person fra en annen klasse allerede har implementert noe.
  I tillegg har vi identifisert at rollen som både arkitekt og utvikler er tidkrevende og stor. Derfor vil vi endre slik 
at vedkommende kun skal ha rolle som arkitekt. Dette for å la vedkommende ha fokus på oversikten, og lettere kunne sette 
seg inn i problemene utviklerne møter på underveis.
Den siste utfordringen vi har identifisert per nå er at vi ikke har en standard på hvor ofte vi skal merge grenene 
våre. Noen kan ha gjort ferdig klassen sin, for å deretter gå inn og se at det ikke fungerer, fordi andre har hatt behov 
for å gjøre endringer.

4. Hvordan er gruppedynamikken? Er det uenigheter som bør løses?
- Gruppedynamikken per nå er god. Vi har ikke opplevd uenigheter, og forsøker å ha åpen dialog i gruppen. Det har frem 
til nå vært noe skeiv arbeidsfordeling hvor noen har måttet gjøre mer enn andre grunnet sin rolle. Dette tror vi kommer 
til å jevnes ut fremover, når vi får nye krav til produktet. Hvis ikke det er tilfellet, må vi revurdere rollene, samt 
arbeidsoppgaver slik at alle bidrar like mye, og at ingen må dra lasset mer enn andre på gruppen. For å  beholde 
harmonien i gruppen har vi resonnert oss frem til at vi burde tydeliggjøre forventningene vi har til hverandre.  

5. Hvordan fungerer kommunikasjonen for dere?
- Vi har kommet fram til at kommunikasjonen kan bli bedre. Viktige meldinger på Discord har forsvunnet litt blant andre, 
og det har vært vanskelig å holde styr på hva som skal gjøres innen når. Vi har derfor laget flere ulike kanaler, som 
lar oss kategorisere informasjonen, slik at det blir lettere for oss å holde oversikten. Samtidig har vi nå fokus på at 
Jira skal brukes mer aktivt, og vi kategoriserer også arbeidsoppgavene der. For at kommunikasjonen skal bli bedre skal 
vi sette oss forventninger til hva som skal bli gjort fra uke til uke. 

6. Gjør et kort retrospektiv hvor dere vurderer hva dere har klart til nå, og hva som kan forbedres. Dette skal handle 
om prosjektstruktur, ikke kode. Dere kan selvsagt diskutere kode, men dette handler ikke om feilretting, men om hvordan 
man jobber og kommuniserer.
- Til nå har vi klart å sette gruppen. Rollene vi har er tydelige, og vi vet hvem vi skal gå til for de ulike 
utfordringene vi møter på. Vi har klart å identifisere problemer som arbeidsfordeling og kommunikasjon, og vi har blitt 
enige om tiltak for å forbedre dem. Vi har identifisert at arbeidsfordelingen periodevis er noe skeiv, men at det jevner 
seg ut etterhvert som vi jobber oss gjennom kravene. Vi har også klart å få et annet forhold til Jira, og forstår hvordan 
verktøyet skal hjelpe oss med å holde oversikten, fremfor å bare være enda en ting som må gjøres. 

7. Under vurdering vil det vektlegges at alle bidrar til kodebasen. Hvis det er stor forskjell i hvem som committer, må 
dere legge ved en kort forklaring for hvorfor det er sånn. Husk å committe alt. (Også designfiler).
- Vi har gjort mye felles (på storskjerm i grupperom), som alle har bidratt til, men da vil det naturligvis se ut som 
kun én person har arbeidet. Dette gjelder særlig store ting som refaktorering av klasser som vil få ringvirkninger i store 
deler av kodebasen. Det er også stor forskjell i hvor ofte de forskjellige i teamet comitter ting. Vi opplever at alle bidrar, 
og om det ikke skrives kode, så vil den eller de det gjelder “gjøre opp” for det  ved å gjøre andre ting oppgaven krever 
(som rapport, Jira, møtereferat og lignende). En annen ting som kan skyldes manglende comitt til main, er at noen grener 
har blitt merget sammen før de har blitt merget til main, slik vi har forstått det vil det da kun se ut som en person har 
gjort alle endringene, selv om det i realiteten var to. 

8. Referat fra møter siden forrige leveranse skal legges ved (mange av punktene over er typisk ting som havner i referat).
- Se Wiki

9. Bli enige om maks tre forbedringspunkter fra retrospektivet, som skal følges opp under neste sprint.
   1. Jira
   - Skal brukes mer aktivt, alle arbeidsoppgaver skal inn. Alle underkrav som følger et MVP krav skal legges inn som et 
child, slik at alt fremkommer i Jira.
   2. Oppgavefordeling
   - Vi skal forsøke å fordele oppgaver på en bedre måte slik at arbeidsfordelingen er jevn på alle parter i teamet. 
   3. Kommunikasjonskanaler (samle informasjon og struktur)
   - Kommunikasjonen kategoriseres gjennom kanaler på Discord for å lettere finne frem til relevant informasjon. 

## Krav og spesifikasjon
1. Oppdater hvilke krav dere har prioritert, hvor langt dere har kommet og hva dere har gjort siden forrige gang. Er dere 
kommet forbi MVP? Forklar hvordan dere prioriterer ny funksjonalitet.
- Vi har prioritert kravene våre i stigende rekkefølge hvor vi etter beste evne begynte med MVP krav 1 og jobbet oss 
oppover. Mot tidsfristen så vi at vi begynte å gå tom for tid, og har derfor valgt å vente med MVP krav 9 og 10, som var 
henholdsvis sluttskjerm når spiller dør, og velkomstskjerm når spillet starter. På MVP krav 3 som omhandler spillerens 
bevegelse har vi implementert bevegelse i det horisontale planet, men ikke vertikalt enda. Dette fordi vi må implementere 
spillets fysikk. Da vi begynte å implementere gav vi våre Actors en Transform, denne inneholder igjen en posisjon og en 
størrelse. Vi registrerte etterhvert at dette gjorde ting tungvindt og byttet det derfor ut med Vector2 objekter, slik 
at en Transform inneholder to vektorer heller. Ettersom vi hadde planer om å endre på dette, avventet vi å implementere 
fysikk, og måtte dermed vente med å implementere hopp for spilleren. Vi har altså ikke kommet forbi MVP kravene enda. 
Måten vi vil prioritere fremover er å først og fremst fullføre de MVP kravene vi har satt. Deretter kommer vi til å først 
tilrettelegge for ny funksjonalitet, og til slutt implementere ny funksjonalitet. Denne nye funksjonaliteten som skal 
legges til skal følge kundens krav til produktet.

- Oppsummert:
  - Siden forrige gang har vi implementert MVP krav:
  1. Vise et spillbrett på skjermen
  2. Vise en spiller på brettet
  3. Spilleren kan bevege seg (horisontalt)
  4. Spilleren får poeng via et poengsystem
  5. En bane har en start og en slutt
  6. Vise fiende
  7. Spilleren får verre fysisk tilstand i kollisjon med fiender
  8. Spilleren kan dø 

2. For hvert krav dere jobber med, må dere lage 1) ordentlige brukerhistorier, 2) akseptansekriterier og 3) arbeidsoppgaver. 
Husk at akseptansekriterier ofte skrives mer eller mindre som tester
   1.  **Vise et spillebrett på skjermen**
   * Brukerhistorie: Som spiller trenger jeg å kunne se brettet for å spille.
   * Akseptansekriterier: Et brett opprettes, endringer på brettet skjer i modellen. View tegner brettet.
   * Arbeidsoppgaver: Opprette et brett med en bredde og en høyde. Dette brettet skal gis til modellen. View skal tegne
     brettet basert på endringen modellen gjør der.

   2.  **Vise en spiller på spillebrettet**
   * Brukerhistorie: Som spiller trenger jeg å kunne se spilleren for å spille.
   * Akseptansekriterier: En spiller opprettes. Spilleren representerer spilleren kunden skal styre. Attributter passende for
     en spiller skal være tilgjengelig.
   * Arbeidsoppgaver: Opprette en Player klasse med funksjonalitet passende for en spiller. En instans av spiller skal
     finnes i modellen. View tegner spilleren gjennom informasjon fra modellen.

   3. **Spilleren kan bevege seg**
   * Brukerhistorie: Som spiller trenger jeg å kunne bevege spilleren for å utføre hensikten til spillet.
   * Akseptansekriterier: Interaksjon med piltastene skal endre spillerens posisjon på skjermen i henhold til input fra brukeren.
   * Arbeidsoppgaver: Gi spilleren metoder og variabler som tilrettelegger for bevegelse. Opprette en kontroller som tar inn
     brukerinput. Kontrolleren kaller på modellen som videre kaller på player slik at endringene i posisjon utføres.

   4. **En bane har en start og en slutt**
   * Brukerhistorie: Som spiller trenger jeg et sted å starte et sted samt et sted å stoppe når målet er nådd.
   * Akseptansekriterier: Modellen skal ikke la spilleren forlate banen. Per nå er start venstre side og stop høyre side.
   * Arbeidsoppgaver: Sette grenser på banen som tegnes, slik at spilleren ikke kan bevege seg ut av brettet.

   5. **Viser fiende**
   * Brukerhistorie: Som spiller trenger jeg å se fiender for å kunne unngå evt. nedkjempe dem.
   * Akseptansekriterier: Et fiendeobjekt kan opprettes, men funksjonalitet passende for en fiende. Denne fienden er
     tilgjengelig i modellen, og skal tegnes i view.
   * Arbeidsoppgaver: Opprette en fiendeklasse. Fienden skal tas inn i modellen, og view
     skal tegne modellen (viewableWorldModel), derav tegne fienden.

   6. **Spilleren får verre fysisk tilstand ved kollisjon med fiender**
   * Brukerhistorie: Som spiller trenger jeg motstand for at spillet skal bli mer interessant.
   * Akseptansekriterier: Kollisjon med en fiende skal endre spillerens fysiske tilstand.
   * Arbeidsoppgaver: Spillerens health variable skal påvirkes av kollisjon med en fiende.

   7. **Spilleren kan dø**
   * Brukerhistorie: Som spiller trenger jeg at det å miste liv har konsekvenser.
   * Akseptansekriterier: Når spilleren sin health er 0, skal spilleren "dø".
   * Arbeidsoppgaver: Når spillerens health er 0, skal metoden som henter ut om spilleren er i live eller ei, returnere
     at spilleren er død.

   8. **Spilleren får poeng via et poengsystem**
   * Brukerhistorie: Som spiller trenger jeg å få poeng for å kunne sammenligne resultatet med tidligere resultater.
   * Akseptansekriterier: Når spilleren utfører en handling som å samle mynter eller drepe fiender, skal en poengsum oppdateres.
   * Arbeidsoppgaver: I kollisjon med mynter skal spilleren sin score øke. Passende variabler og metoder må opprettes.

   9. **Når spiller dør kommer en slutt-skjerm der spiller kan velge å starte banen på nytt**
   * Brukerhistorie: Som spiller trenger jeg å kunne prøve på nytt dersom jeg mislyktes.
   * Akseptansekriterier: Sluttskjerm vises med eventuell statistikk over poeng/cash(?)/hvor langt den kom(?). Det skal 
   være instruksjon på skjermen om hvordan man starter et nytt spill. Dersom spiller følger instruksjonene skal et nytt spill 
   starte, og alt av poeng/cash(?)/liv/ spiller status være resatt.
   * Arbeidsoppgaver: Lage en sluttskjerm som skal vises når spillet er over. Skjermen skal inneholde poengsummen spilleren 
   oppnådde ved siste spill, sammenligning mot tidligere spill, samt instruksjoner om hvordan man kan starte spillet igjen 
   og prøve på nytt.

   10. **Når spillet åpnes møtes spiller med en start skjerm**
   * Brukerhistorie: Som spiller trenger jeg å vite hvordan man skal spille spillet.
   * Akseptansekriterier: En startskjerm vises når prosjektet kjøres. Den inneholder instruksjoner om hvordan spille spillet.
   * Arbeidsoppgaver: Lage startskjerm med instruksjoner/informasjon om hvordan spiller skal spille spillet. Av dette inngår 
   målet med spiller, funksjonaliteten til karakteren, samt hvordan man starter spillet.


3. Dersom dere har oppgaver som dere skal til å starte med, hvor dere har oversikt over både brukerhistorie, 
akseptansekriterier og arbeidsoppgaver, kan dere ta med disse i innleveringen også.
- Oppgaver vi skal til å starte med er:
    - Implementere fysikk (slik at vi kan fullføre MVP krav 3)
      - Bruker historie:
      Som utvikler trenger jeg et fysikksystem som håndterer bevegelse, kollisjoner og krefter slik at objekter i spillet 
      oppfører seg realistisk.
      - Akseptanse kriterie:
      Objekter i spillet beveger seg i henhold til fysikkens lover. Spilleren kan hoppe. Spilleren kan falle ned.
      - Arbeidsoppgaver:
      Implementere fysikk. Objekter som beveger seg skal påvirkes av attributter som er gitt.
    - Lage en velkomstskjerm (MVP krav 9)
      - Gammelt MVP krav, se tidligere innlevering for brukerhistorie, akseptansekriterier og arbeidsoppgaver.
    - Lage en sluttskjerm (MVP krav 10)
      - Gammelt MVP krav, se tidligere innlevering for brukerhistorie, akseptansekriterier og arbeidsoppgaver.
- Foreløpige krav til neste innlevering
  - Brukerhistorie, akseptansekriterier og arbeidsoppgaver vil bli skrevet når vi kommer til disse kravene.
    - Lage og hente ut av en enemy-fabrikk (OPPGAVE KRAV)
    - Legge til funksjonalitet for power-up  (OPPGAVE KRAV)
    - Legge på lyd (OPPGAVE KRAV)
    - TESTING, 75% coverage (OPPGAVE KRAV)
  
8. Forklar kort hvordan dere har prioritert oppgavene fremover
- Vi har prioritert oppgavene fremover, slik at vi skal fullføre MVP kravet med høyest prioritet først, samt fullføre 
alle MVP krav før vi begynner på nye krav. 

9. Har dere gjort justeringer på kravene som er med i MVP? Forklar i så fall hvorfor. Hvis det er gjort endringer i 
rekkefølge utfra hva som er gitt fra kunde, hvorfor er dette gjort?
- Vi har gjort justeringer i MVP kravene. Disse endringene har ikke påvirket kravene fra kunde. Endringene vi har gjort 
er:
  - MVP krav 7: Vi viser 1 fiende, fremfor fiender i flertall.
  - MVP krav 3: Spilleren kan ikke hoppe enda, kun bevege seg horisontalt.

10. Oppdater hvilke krav dere har prioritert, hvor langt dere har kommet og hva dere har gjort siden forrige gang.
- Se punkt 1

11. Husk å skrive hvilke bugs som finnes i de kravene dere har utført (dersom det finnes bugs).
- Dersom man pauser under bevegelse vil spilleren fortsette å bevege når man returnerer til et aktivt spill, selv om
  piltasten ikke holdes inne.
- Dersom man trykker begge piltaster samtidig vil bakgrunnen bevege seg, selv om spilleren ikke beveger seg. 

12. Kravlista er lang, men det er ikke nødvendig å levere på alle kravene hvis det ikke er realistisk. Det er viktigere 
at de oppgavene som er utført holder høy kvalitet. Utførte oppgaver skal være ferdige.
- Utførte oppgaver er ferdige.

## Produkt og kode
1. Utbedring av feil: hvis dere har rettet / forbedret noe som er påpekt tidligere, lag en liste med «Dette har vi fikset 
siden sist», så det er lett for gruppelederne å få oversikt.
- Vi har ikke fikset noe siden sist.
2. I README.md: Dere må dokumentere hvordan prosjektet bygger, testes og kjøres, slik at det er lett for gruppelederne å
bygge, teste og kjøre koden deres. Under vurdering kommer koden også til å brukertestes.
- Les README.md

4. Prosjektet skal kunne bygge, testes og kjøres på Linux, Windows og OS X – dere kan f.eks. spørre de andre teamene på 
gruppen om dere ikke har tilgang til alle platformene. OBS! Den vanligste grunnen til inkompatibilitet med Linux er at 
filnavn er case sensitive, mens store/små bokstaver ikke spiller noen rolle på Windows og OS X. Det er viktig å sjekke 
at stiene til grafikk og lyd og slikt matcher eksakt. Det samme vil antakelig også gjelde når man kjører fra JAR-fil.
- Vi har testet at det fungerer på Windows, Mac og Linux (WSL). Alt ser ut til å være i orden.

5. Lag og lever et klassediagram. (Hvis det er veldig mange klasser, lager dere for de viktigste.) Det er ikke nødvendig 
å ta med alle metoder og feltvariabler med mindre dere anser dem som viktige for helheten. (Eclipse har forskjellige verktøy for dette.)
- Laget UML-diagram. Ligger i mappen UML under root. 

6. Kodekvalitet og testdekning vektlegges. Dersom dere ikke har automatiske tester for GUI-et, lager dere manuelle tester 
som gruppelederne kan kjøre basert på akseptansekriteriene.
- Test-hierarki er klart, starter på dette. Vi har bortimot 0% coverage per nå. Dette skyldes at endringene vi planla å 
gjøre ville gjøre at vi måtte skrive om store deler av koden vår, og derfor hadde vi måttet skrive om alle testene også.
Vi er klar over dette, og testing vil bli prioritert fremover. 

7. Statiske analyseverktøy som SpotBugs eller SonarQube kan hjelpe med å finne feil dere ikke tenker på. Hvis dere prøver 
det, skriv en kort oppsummering av hva dere fant / om det var nyttig.
- Vi har per nå ikke testet det ut.

8. Automatiske tester skal dekke forretningslogikken i systemet (unit-tester). Coverage kan hjepe med å se hvor mye av 
koden som dekkes av testene – i Eclipse kan dette gjøres ved å installere EclEmma gjennom Eclipse Marketplace.

9. Utførte oppgaver skal være ferdige. Slett filer/kode som ikke virker eller ikke er relevant (ennå) for prosjektet. 
(Så lenge dere har en egen git branch for innlevering, så er det ikke noe stress å fjerne ting fra / rydde den, selv om 
dere fortsetter utviklingen på en annen gren.
- Vi har fortsatt utviklingen vår på main branchen, og koden for innleveringen kan ses på branchen som heter "oblig2". 


