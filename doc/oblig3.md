## Team:
* Gruppe 6 - *"Sjette_Etasje"*
- Medlemmer og roller:
  - Endre H. Aspøy: Teamleder, utvikler
  - Thale Marie Bjerkreim: Dokumentasjonsansvarlig, utvikler
  - Aurora Bjørnerud: Kundekontakt, ansvar for user Interface, utvikler
  - Stine Bjordal: Testansvarlig, utvikler
  - Julie Sandanger: Designansvarlig, utvikler
  - Eivind H. Naasen: Arkitekt, utvikler

## Prosjektrapport: 

1. Hvordan fungerer rollene i teamet? Trenger dere å oppdatere hvem som er teamlead eller kundekontakt?
- Da vi satte opp rollene: teamlead, arkitekt, kundekontakt, testansvarlig, dokumentasjonsansvarlig og design ansvarlig
  var det tenkt at dette skulle man ha et ekstra ansvar for, men at alle skulle påta seg den siste rollen som utvikler.
- Vi føler fremdeles at dette fungerer bra. Avgjørelsen om å avlaste arkitekten har vært god og nødvendig, og vi beholder
  fordelingen slik at arkitekt avlastes rollen som utvikler.
- Vi føler rollen til de fleste har vært først og fremst å være utvikler og tester, og dette har fungert bra.

2. Trenger dere andre roller? Skriv ned noen linjer om hva de ulike rollene faktisk innebærer for dere.
- Vi ser fremdeles ikke behov for noen andre roller enn de vi allerede har. Vi ser at alle rollene har kommet mer frem 
  i denne delen av prosjektet.
- Hva rollene innebærer for oss:
  - Teamlead: (Endre)
    - Rollen som teamlead skal lede teamet på best mulig måte. Vedkommende sørger for å distribuere viktig informasjon
      angående prosjektet, samt sørge for at vi overholder tidsfrister og møter de kravene som er gitt i oppgaven.
      Personen oppretter og fordeler arbeidsoppgaver i Jira, eller delegerer i henhold til det som er naturlig.
  - Arkitekt (Eivind)
    - Arkitekten er ansvarlig for å sørge for at spillet henger sammen. Med dette menes det at vedkommende setter opp et
      forslag til arkitektur for spillet. Ens jobb er å identifisere hvilke klasser det er behov for, og hvilken
      funksjonalitet de behøver. Første utkast av arkitektur er kun et forslag og et grunnlag vi kan bygge på. Etterhvert
      som man ser flere behov eller utfordringer vil utvikler sparre med arkitekten for hvordan man skal løse det.
  - Kundekontakt (Aurora)
    - Kundekontakten skal være ansvarlig for at spillet vårt er brukervennlig. Av dette inngår det blant annet å sørge
      for at brukeren forstår hensikten med spillet, spillets regler, samt hvordan det spilles. Ting som valg av farger
      for å tilrettelegge for også fargesvake vil falle innunder denne kategorien.
  - Testansvarlig (Stine)
    - Testansvarlig sin jobb er å sørge for at koden vår har nok tester, og at testene er tilstrekkelig, dette innebærer
      blant annet at prosjektet har 75% coverage. Det faller ikke innunder rollen at personen skal skrive samtlige tester,
      men heller at vedkommende skal ha oversikt over hvor mye og hva vi tester.
  - Dokumentasjonsansvarlig (Thale)
    - Denne rollen skal sørge for at all dokumentasjon i koden vår er i henhold til standarder, samt at alt som burde
      dokumenteres er dokumentert.
  - Designansvarlig (Julie)
    - Designansvarlig skal designe det grafiske til spillet. Vedkommende skal sørge for at teamet har de ressursene man
      trenger for det grafiske. Dette innebærer å lage/hente sprites for ulike objekter og bakgrunn. Det skal også sørges
      for at alt av ressurser som hentes skal det oppgis kilder til, og at lover og regler om opphavsrettigheter følges.

3. Er det noen erfaringer enten team-messig eller mtp prosjektmetodikk som er verdt å nevne? Synes teamet at de valgene
   dere har tatt er gode? Hvis ikke, hva kan dere gjøre annerledes for å forbedre måten teamet fungerer på?
- Vi har ikke hatt så tydelige krav til hva man forventer av jobb fra det enkelte teammedlem fra gang til gang, som nok 
  har bidratt til skjevfordeling av commits. Det har likevel fungert for oss, fordi vi er et team med medlemmer som har 
  lyst til å jobbe og se fremgang. Vi burde i sluttprosessen bli flinkere på å ha tydeligere krav om hva som skal gjøres 
  fra gang til gang
- Vi har erfart at med så “mange” personer trenger vi en del struktur for å holde ting oversiktlig og ryddig. Vi var litt
  dårlige i begynnelsen på å faktisk bruke Jira, og legge inn arbeidsoppgaver der, og dette har ført til at prosessen til
  tider fremstod som uoversiktlig, og det er usikkerhet rundt hva som skal gjøres og til når. Da vi begynte på selve
  programmeringen var det 5 stk som alle skulle implementere ting samtidig. Selv om vi forsøkte å fordele på en slik måte
  at det skulle bli minst mulig (git) konflikter, så har det likevel oppstått utfordringer. Disse utfordringene består av
  at en som programmerer i en annen klasse avhenger av at en person fra en annen klasse allerede har implementert noe.
  I tillegg har vi identifisert at rollen som både arkitekt og utvikler er tidkrevende og stor. Derfor vil vi endre slik
  at vedkommende kun skal ha rolle som arkitekt. Dette for å la vedkommende ha fokus på oversikten, og lettere kunne sette
  seg inn i problemene utviklerne møter på underveis.
  Den siste utfordringen vi har identifisert per nå er at vi ikke har en standard på hvor ofte vi skal merge grenene
  våre. Noen kan ha gjort ferdig klassen sin, for å deretter gå inn og se at det ikke fungerer, fordi andre har hatt behov
  for å gjøre endringer.

4. Hvordan er gruppedynamikken? Er det uenigheter som bør løses?
- Ingen endringer
- Gruppedynamikken per nå er god. Vi har ikke opplevd uenigheter, og forsøker å ha åpen dialog i gruppen. Det har frem
  til nå vært noe skeiv arbeidsfordeling hvor noen har måttet gjøre mer enn andre grunnet sin rolle. Dette tror vi kommer
  til å jevnes ut fremover, når vi får nye krav til produktet. Hvis ikke det er tilfellet, må vi revurdere rollene, samt
  arbeidsoppgaver slik at alle bidrar like mye, og at ingen må dra lasset mer enn andre på gruppen. For å  beholde
  harmonien i gruppen har vi resonnert oss frem til at vi burde tydeliggjøre forventningene vi har til hverandre.

5. Hvordan fungerer kommunikasjonen for dere?
- Vi føler kommunikasjonen fungerer godt, og at utfordringene som ble nevnt sist ang forsvunnede beskjeder ikke har vært 
  et problem lenger. Å ha fellesøkter med parprogrammering har hjulpet veldig for at alle skal ha oversikt over prosjektet,
  og dermed også kommunikasjonen. For at kommunikasjonen skal bli enda bedre skal vi fortsette å bli bedre på å sette oss 
  forventninger til hva som skal bli gjort fra uke til uke.

6. Gjør et kort retrospektiv hvor dere vurderer hva dere har klart til nå, og hva som kan forbedres. Dette skal handle
   om prosjektstruktur, ikke kode. Dere kan selvsagt diskutere kode, men dette handler ikke om feilretting, men om hvordan
   man jobber og kommuniserer.
- Til nå har vi klart å sette gruppen. Rollene vi har er tydelige, og vi vet hvem vi skal gå til for de ulike
  utfordringene vi møter på. Vi har klart å identifisere problemer som arbeidsfordeling og kommunikasjon, og vi har blitt
  enige om tiltak for å forbedre dem. Vi har identifisert at arbeidsfordelingen periodevis er noe skeiv, men at det jevner
  seg ut etterhvert som vi jobber oss gjennom kravene. Vi har også klart å få et annet forhold til Jira, og forstår hvordan
  verktøyet skal hjelpe oss med å holde oversikten, fremfor å bare være enda en ting som må gjøres.
- Vi har klart å lage gode rutiner for arbeid med gruppen med faste tider hvor vi jobber sammen
- Blitt tydeligere på hva som er nødvendig for at oppgaven skal bli gjennomført etter kravene, og avventer ekstrafunksjoner
  til vi evt skulle ønske å legge dette til i etterkant.

7. Under vurdering vil det vektlegges at alle bidrar til kodebasen. Hvis det er stor forskjell i hvem som committer, må
   dere legge ved en kort forklaring for hvorfor det er sånn. Husk å committe alt. (Også designfiler).
- Vi har gjort mye felles (på storskjerm i grupperom), som alle har bidratt til, men da vil det naturligvis se ut som
  kun én person har arbeidet. Dette gjelder særlig store ting som refaktorering av klasser som vil få ringvirkninger i store
  deler av kodebasen. Det er også stor forskjell i hvor ofte de forskjellige i teamet comitter ting. Vi opplever at alle bidrar,
  og om det ikke skrives kode, så vil den eller de det gjelder “gjøre opp” for det  ved å gjøre andre ting oppgaven krever
  (som rapport, Jira, møtereferat og lignende). En annen ting som kan skyldes manglende comitt til main, er at noen grener
  har blitt merget sammen før de har blitt merget til main, slik vi har forstått det vil det da kun se ut som en person har
  gjort alle endringene, selv om det i realiteten var to.
- Mye av parprogrammeringen vi har gjort i fellesskap har blitt gjort på Eivind og Auroras pc, som gjør at commits står 
  i deres navn i stedet for de andre på gruppen - som også har bidratt. Har ikke alltid vært flinke til å inkludere 
  parprogrammering i kommentar.
- Det har vært flere ting å commite i noen deler av prosjektet - f. eks. oppsett av logikk og struktur, design og testing,
  mens andre ting - som fiksing av bugs - gjerne har færre commits. Tidsbruken på prosjektet kan dermed være jevnere enn
  det som kommer frem i listen av commits.

8. Referat fra møter siden forrige leveranse skal legges ved (mange av punktene over er typisk ting som havner i referat).
- Se Wiki

9. Bli enige om maks tre forbedringspunkter fra retrospektivet, som skal følges opp under neste sprint.
  1. Jira
  - Skal brukes mer aktivt, alle arbeidsoppgaver skal inn. Alle underkrav som følger et MVP krav skal legges inn som et
    child, slik at alt fremkommer i Jira.
  2. Oppgavefordeling
  - Vi skal forsøke å fordele oppgaver på en bedre måte slik at arbeidsfordelingen er jevn på alle parter i teamet.
  3. Mål for ferdigstilling
  - Vi setter tydelige mål for hva prosjektet skal inneholde og hvordan det skal fungere når vi er ferdig. Vi setter også
    mål for når prosjektet skal være ferdig.
  - Vi setter tydeligere mål for hva som skal gjøres fra ett møte til neste, og holder oversikt over hva som gjenstår.

## Krav og spesifikasjon
2. For hvert krav dere jobber med, må dere lage 1) ordentlige brukerhistorier, 2) akseptansekriterier og 3) arbeidsoppgaver. 
Husk at akseptansekriterier ofte skrives mer eller mindre som tester
   1.  **Bekjemp fiender ved å hoppe på dem**
   * Brukerhistorie: Som spiller trenger jeg å kunne bekjempe fiender for å gjøre det lettere å nå mål, samt kunne samle større poengsummer ved å utfordre risiko. 
   * Akseptansekriterier: Spilleren kan hoppe. Fiender blir bekjempet av å bli hoppet på av spilleren. Fiender gir spilleren poeng ved bekjempelse. Mengden poeng er knyttet til typen av fienden.
   * Arbeidsoppgaver: Få spilleren til å kunne hoppe. Få fiender til å bli bekjempet av å bli hoppet på av spilleren. Få bekjempet fiender til å øke poengsummen til spilleren. Mengden økt poengsum skal bestemmes av fiende typen.

   2.  **Fiender beveger seg, og det er flere fiender**
   * Brukerhistorie: Som spiller trenger jeg ekstra utfordring angående manøvrering rundt fiender, samt flere fiender for å gjøre mål oppnåelse mer tilfredstillende. 
   * Akseptansekriterier: Fiender beveger på seg i et bestemt bevegelses mønster. Flere fiender er plassert på spillbrettet.
   * Arbeidsoppgaver: Få fiender til å gå i en bestemt retning. Skift retning dersom fienden oppdager en kollisjon. Plasser flere fiender på spillbrettet.
   
   3.  **Nivåer lages dynamisk fra tekstfiler**
   * Brukerhistorie: Som spiller trenger jeg ulike ordninger av spillobjekter for å gi en mer varierende spillopplevelse.
   * Akseptansekriterier: En tekstfil opprettes dynamisk som inneholder ordninger av spillobjekter. Tekstfilen blir lest ved innlasting av nytt nivå.
   * Arbeidsoppgaver: Opprett tekstfiler ved hjelp av eksternt vertkøy som støtter plassering av objekter via et grafisk brukergrensesnitt. Opprett en klasse som håndterer lesing av tekstfiler ved nivå skift. 
   
   4.  **Mulighet for å gå videre til neste nivå**
   * Brukerhistorie: Som spiller trenger jeg en mulighet for å kunne komme meg videre i spillet.
   * Akseptansekriterier: Neste nivå lastes inn når spilleren plukker opp en stjerne.
   * Arbeidsoppgaver: Opprett nytt stjerne objekt som laster inn nytt nivå ved opplukkelse. Plasser et stjerne objekt på spillbrettet.
   
   5.  **Når tiden er ute skal spilleren tape**
   * Brukerhistorie: Som spiller trenger jeg tidspress for å motivere meg til å fullføre hvert nivå.
   * Akseptansekriterier: En nedtelling vises på skjermen i form av sekund. Spilleren taper når nedtellingen er nådd 0 sekund.
   * Arbeidsoppgaver: Opprett en nedtelling som minsker for hvert sekund. Tegn nedtellingen på skjermen. Få spilleren til å tape når nedtellingen er nådd 0 sekund.
   
   6.  **Lag fiender ved hjelp av en fiende-fabrikk**
   * Brukerhistorie: Som spiller trenger jeg potensialet til å bli utfordret av et større antall fiender.
   * Akseptansekriterier: Fiender blir plassert på spillbrettet ved hjelp av en fiende-fabrikk.
   * Arbeidsoppgaver: Opprett en fiende-fabrikk som plasserer fiender på spillbrettet.

   7.  **Spilleren kan plukke opp power-ups**
   * Brukerhistorie: Som spiller trenger jeg en mulighet for å gjøre det lettere å bekjempe fiender.
   * Akseptansekriterier: Power-ups er plassert utover spillbrettet. Spilleren får fordeler når hen plukker opp power-ups.
   * Arbeidsoppgaver: Opprett en power-up i form av en banan som spilleren kan plukke opp. Bananen skal gi spilleren følgende fordeler: hoppe høyere, større fasong og ekstra liv som tapes ved angrep av fiender.
   
   8.  **Spill av lyd når mynter plukkes opp**
   * Brukerhistorie: Som spiller trenger jeg tilbakemelding i form av lyd for å gjøre spillet mer tilfredsstillende.
   * Akseptansekriterier: Lyd spilles av når en mynt plukkes opp.
   * Arbeidsoppgaver: Legg til en mynt-lyd som spilles av når en mynt blir plukket opp.
   
   9.  **Det bør være mulig å legge til nye power-ups uten å endre koden til spilleren**
   * Brukerhistorie: Som utvikler ønsker jeg å kunne legge til nye power-ups uten å endre eksisterende spiller-kode, slik at spillet blir enklere å vedlikeholde og utvide i fremtiden.
   * Akseptansekriterier: Nye power-ups kan legges til uten å endre spiller-klassen.
   * Arbeidsoppgaver: Refaktorer power-up koden på den måten slik at spiller-koden er uavhengig av power-up typen.
   
   10.  **Implementer en logger**
   * Brukerhistorie: Som utvikler ønsker jeg muligheten for å samle all relevant informasjon fra spillet i en logg slik at debugging blir mer oversiktligig.
   * Akseptansekriterier: Mulighet for å bruke logger om det er ønsket.
   * Arbeidsoppgaver: Implementer en logger som viser relevant utskrift for utviklere.
   
3. Dersom dere har oppgaver som dere skal til å starte med, hvor dere har oversikt over både brukerhistorie, 
akseptansekriterier og arbeidsoppgaver, kan dere ta med disse i innleveringen også.
    * Vi har oppnådd alle kravene våres for både MVP og post-MVP. Vi har derfor ingen planer om å legge til mer funksjonalitet som krever brukerhistorier.